## Πίστα αγώνα

Πρόκειται να δημιουργήσεις ένα παιχνίδι με αγωνιστικές χελώνες. Πρώτα θα χρειαστείς μια αγωνιστική πίστα.

+ Άνοιξε το κενό πρότυπο Python Trinket: <a href="http://jumpto.cc/python-new" target="_blank">jumpto.cc/python-new</a>.

+ Πρόσθεσε τον ακόλουθο κώδικα για να σχεδιάσεις μια γραμμή χρησιμοποιώντας τη 'χελώνα':
    
    ![screenshot](images/race-forward.png)

+ Τώρα ας χρησιμοποιήσουμε τη χελώνα για να σχεδιάσουμε μερικές σημάνσεις στην πίστα για τον αγώνα.
    
    Η λειτουργία `write` της χελώνας γράφει κείμενο στην οθόνη.
    
    Δοκίμασέ το:
    
    ![screenshot](images/race-markings1.png)

+ Τώρα πρέπει να συμπληρώσεις τους αριθμούς για να δημιουργήσεις σημάνσεις:
    
    ![screenshot](images/race-markings2.png)

+ Παρατήρησες ότι ο κώδικας είναι επαναλαμβανόμενος; Το μόνο που αλλάζει είναι ο αριθμός που γράφεις.
    
    Υπάρχει καλύτερος τρόπος να το κάνεις αυτό στην Python. Μπορείς να χρησιμοποιήσεις ένα βρόχο `for`.
    
    Ενημέρωσε τον κώδικα για να χρησιμοποιεί ένα επαναληπτικό βρόχο `for`:
    
    ![screenshot](images/race-for.png)

+ Χμμ, αυτό εκτυπώνει αριθμούς μέχρι 4. Στην Python η `range(5)` επιστρέφει πέντε αριθμούς, από 0 έως 4. Για να το κάνεις να επιστρέφει και το 5, θα χρειαστεί να χρησιμοποιήσεις την `range(6)`:
    
    ![screenshot](images/race-range.png)

+ Τώρα μπορούμε να σχεδιάσουμε κάποια σημάδια στην πίστα. Η χελώνα ξεκινά με συντεταγμένες (0,0) στη μέση της οθόνης.
    
    Μετακίνησε τη χελώνα επάνω αριστερά:
    
    ![screenshot](images/race-goto.png)

+ Πρώτα, θα χρειαστεί να ανασηκώσεις την πένα!
    
    ![screenshot](images/race-penup.png)

+ Αντί να σχεδιάζουμε μια γραμμή οριζόντια, ας σχεδιάσουμε κάθετες γραμμές για να δημιουργήσουμε μια πίστα:
    
    ![screenshot](images/race-lines.png)
    
    Η `right(90)` κάνει τη χελώνα να στρίψει δεξιά 90 μοίρες (δεξιά γωνία). Η κίνηση `forward(10)` πριν κατεβάσεις την πένα κάτω αφήνει ένα μικρό κενό μεταξύ του αριθμού και της αρχής της γραμμής. Αφού τραβήξεις τη γραμμή, σήκωσε την πένα και πήγαινε πίσω `backward(160)` όσο το μήκος της γραμμής συν το κενό.

+ Φαίνεται πιο καθαρό αν κεντράρεις τους αριθμούς:
    
    ![screenshot](images/race-center.png)

+ Και μπορείς να επιταχύνεις τη χελώνα έτσι ώστε να σχεδιάζει πιο γρήγορα:
    
    ![screenshot](images/race-speed.png)